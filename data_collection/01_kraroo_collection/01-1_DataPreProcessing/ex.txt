['มาแย้วววววววววววววววววววววว กับรีวิวง่ายๆ เห็นภาพสดๆกับกล้องโทรศัพท์ธรรมดาๆนี่แหละครับ *+*+ [ 3 - 4 FEB. 2018 ] *+*+ มาเริ่มกันเลยโจทย์ในทริปนี้ขอบรรยากาศแบบฟินๆนั่งแช่สระน้ำ มองวิวทะเล ที่ลองหาๆดูราคาแพงๆทั้งน้านนนนนนน แต่สุดท้ายมาจบที่นี่ *+*+ "ซันไชน์ พาราไดซ์ รีสอร์ต" *+*+* (Sunshine Paradise Resort) ห้องแบบ Beachfront Pool Villa การเดินทาง ใช้ถนนเพชรเกษมเลยตัวเมือง ทับสะแก จังหวัดประจวบคีรีขันธ์ ระยะทางอาจจะไกลหน่อย แต่ไม่ใช่อุปสรรคในการเที่ยวของผมครับ ใช้เวลาเดินทางประมาน 4.5 ชม. จากฟิวเจอร์พาร์ครังสิต ออกเดินทางเช้าๆแวะเที่ยวชะอำ กับอ่าวมะนาวได้แบบชิวๆเลย เส้นทางเข้าที่พักอาจดูลุยๆหน่อยรถเตี้ยๆก็คลานๆเข้าไปนะครับ ฮ่าๆๆ แต่พอไปถึงบอกเลยว่าหายเหนื่อย หายเมื่อยเลยจริงๆ มาถึงปุ๊ปเช็ดอินที่ล็อบบี้ก่อน ที่จอดรถมากมายเลือกได้ตามสบายครับ เรามาชมสถานที่กันครับ ล็อบบี้ไม่หวือหวา บรรยากาศสบายๆครับ พี่พนักงานน่ารักต้อนรับเป็นอย่างดี แนะนำทุกอย่างให้ครบเลย ** ถ้าให้ดีมีเอกสารแนะนำก็ได้ครับ ฮ่าๆๆ เดินผ่านล็อบบี้ไปจะเจอสระน้ำส่วนกลางครับ สระกว้างใหญ่ดีครับ มีแบ่งระดับสำหรับเด็กๆด้วย ว่ายน้ำไป ชมวิวทะเลไป หูยยยยย..ฟินนนนนนน ใครที่เป็นโรคกลัวน้ำ ที่นี่ก็มีห้องฟิตเนสไว้เรียกเหงื่อบริเวณใกล้ๆสระว่ายน้ำครับ หลังจากชมบรรยากาศด้านหน้าแล้ว เราไปชมภายในห้องพักกันต่อเลยครับ ห้องพัก Beachfront Pool Villa ของที่นี้เราสามารถขับรถไปจอดหน้าบ้านพักของเราได้เลยครับ สะดวกดี ผมชอบนะ แบกของส่วนตัวมาได้แบบเต็มที่ไปเลยครับ ไม่ต้องเกรงใจใคร 5555++ เปิดประตูเข้ามาก็รู้สึกสบายๆเมือนบ้านตัวเองเลยครับ กว้าง ใหญ่ ดีจริงครับ พื้นที่สำหรับเตรียมอาหาร แต่ไม่อนุญาติให้ทำอาหารนะครับเพราะบ้านพักเป็นแอร์ทั้งหลังครับ อุปกรณ์ครัว มีเตาไมโครเวฟ กาน้ำร้อน จาน ชาม ช้อน ซ้อม ตู้เย็น(อันนี้ชอบมาก ตู้เย็นใหญ่มีช่องฟรีซแบบเร็วทันใจจริงๆครับ) มุมมองจากโซฟาสู่สระน้ำ และทะเล ฉากกันระหว่งห้องนอนสามารถหมุนได้ เหมือนประตูนินจาเลยครับ เมื่อหมุนประตูนินจาแล้วจะพบกับห้องนอนแสนสบาย ที่สามารถนอนชมสระน้ำและทะเลในเวลาเดียวกันได้เลย สำหรับผมแล้วชอบห้องน้ำที่นี่มากครับ ** จะบอกว่าใหญ่กว่าห้องนอนอีก ** อ่างอาบน้ำที่นี่เป็นแบบจากุซี่นะครับ ซื้อ bubble bath ไปด้วยนะครับ จะเพิ่มความสนุกในการอาบน้ำมากๆครับ หลังจากชมภายในแล้วเรามาชมสระน้ำส่วนตัวของเรากันเถอะ สระน้ำกว้างใหญ่ กำลังดีเลยครับ มีเบาะให้นั่งชิวๆอาบแสงแดดแบบส่วนตัวๆ อีกหนึ่งจุดเด่นคือจากสระน้ำเราสามารถเดินทางมาที่ชายหาดได้เลยครับ ยังกับชายหาดส่วนตัวของเราเอง คงไม่มีอะไรดีเท่ากับมีสระน้ำส่วนตัว กับทะเลส่วนตัวตรงหน้าที่พักเราแล้วล่ะครับ เมื่อเราชมบรรยากาศห้องพักเสร็จแล้วมันก็จะเริ่มหิวหน่อยๆ งั้นเราไปลุยห้องอาหารกันเลยครับ เมนูแนะนำเลยครับ "ผัดไทย" อันนี้ปลาหมึกแดดเดียวก็อร่อยไม่แพ้กันครับ ส่วนอันนี้ข้าวคลุกกะปิ เอาเป็นว่าไม่ขอเอ่ยถึงละกันครับ 555++ และเมนูซี๊ดๆคอหมูย่างมะนาว เมื่ออิ่มท้องก็มาชมบรรยากาศรอบๆห้องอาหารต่อเลยครับ เสียดายวันที่ผมมามีผนตกโปรยๆเลยไม่ได้นั่งด้านนอก เกือบลืมไปที่นี่มี BBQ ให้กินฟรีคนละ 1 ไม้ด้วยนะครับฮ่าๆๆ เนื่องจากคืนนี้มีฝนโปรยลงมา ผมเลยอดนั่งชิวที่บาร์ของรีสอร์ทเลยครับ แต่เมื่อบรรยากาศแบบนี้ เราก็กลับมานั่งชิวที่ห้องได้ครับ สบายๆ คะแนนสำหรับทริปนี้ของผมสถานทีโดยรวม : 10/10 ที่พักสะอาดถึงแม้จะเปิดมานานแต่มีการดูแลเป็นอย่างนี้ครับ มีสระว่ายน้ำส่วนตัวที่สามารถมองเห็นทะเลได้เลย สามารถจอดรถหน้าบ้านพักได้เลยอันนี้ชอบมากๆครับ ต้องบอกเลยครับว่าที่นี้ผมให้อันดับหนึ่งในใจ ณ ตอนเลยจริงๆครับ ด้านบริการ : 8/10 พนักงานต้อนรับน่ารักดีครับ แนะนำทุกอย่าง ทั้งตอนเช็คอิน และ เช็คท์เอ้า ** พนักงานห้องอาหารหน้าจะบึ้งๆไปนิดนะครับ สงสัยงานวันนั้นเครียด ฮ่าๆๆ ** สั่งอาหารมาทานที่ห้องพักมีบวกเพิ่มนะจ๊ะ ราคา : 8/10 สำหรับผมแล้วราคาค่อยข้างสูง ถ้าเทียบกับการให้บริการครับ ** ถ้ามีการปรับบริการเรื่องอาหาร มีห้องอาหารสวยๆ อาหารแนวฟิวชั่นขึ้นมา ผมให้เต็มสิบไปเล๊ยยยย สำหรับทริปนี้เป็นอีกหนึ่งทริปของผมที่ราคาค่อนข้างสูงนะ แต่ก็นะครับ นานๆที เราต้องใช้ชีวิตให้คุ้มค่า สนุกกับการท่องเที่ยวในแบบฉบับของเราเอง หวังว่ารีวิวครั้งนี้จะเป็นอีกสถานที่ในการพักผ่อนของสมาชิกทุกท่านด้วยนะครับ #เที่ยวเมืองไทยไม่ไปไม่เปลือง']
